---
layout: post
title: "10 เดือนผ่านไป"
image:
 path: https://res.cloudinary.com/sdees-reallife/image/upload/v1580828386/EFFECTS.jpg
 caption: ระหว่างเดินทางที่ทุกอย่างเปลี่ยนไป
date: 2020-02-04 22:07:36 +07
categories: life
tags: Self-Development
---
ก่อนนอนคืนนี้ ... มี lo-fi เป็นเพื่อน มีเสียงรถดัง แต่กลับกันที่ไม่ใช่รถวิ่งขวักไขว่ เพราะนาน ๆ จะผ่านมาสักคัน และอาจจะเพราะเป็นทุ่งโล่ง ๆ เสียงก็เลยเดินทางมาได้ง่าย ๆ ไม่มีอะไรมาบัง ข้างในห้องเงียบสบาย ๆ มีแสงพอให้ได้ทำงานอ่าน-เขียนได้สบายตา ส่วนข้างนอกมืด เงียบ สลับกับเสียงดัง และ แสงไฟจากรถที่เร่งผ่านไป บางทีหมาก็เห่าหอน เพราะอาจจะหนาวด้วยมั๊ย? - หลายอย่างเปลี่ยนไปมากจริงๆ

Catch-22 / Achilles' heel / A back of my hand / Shoot in the foot - อะไรต่อมิอะไรที่จำได้บ้าง จำไม่ได้บ้าง รื้อฟื้นคืนกลับมาอีกครั้ง นอกจากสำนวน คำแผลง Slang (ที่ขาดคำผวน) จริง ๆ แล้วเรื่องตอนนี้ก็ไม่มีอะไรมาก ถ้าเชื่อตามนั้น นั่นก็อาจจะเพราะว่าเราได้ตั้งใจไว้นานมาก ๆ แล้ว ตั้งที่ค่อย ๆ ตั้งใจ ใส่ใจ ขยับขยาย ออกจากความสะดวกสบายที่เรารู้สึกได้ ขยับออกไปเรื่อย ๆ จาก DuoLingo ... ใช่จากมาหลายเดือนแล้ว

คิดถึง ก็เพราะวันนี้มาเริ่มใหม่กับ BBC Learning English และ VOA Learning English วันนี้มาเริ่มกันอีกครั้งกับสำเนียง Irish วันนี้มาเริ่มกันอีกทีกับเรื่องที่เกิดขึ้น เพราะต้องเกิดขึ้น เรียนกันใหม่ เริ่มกันใหม่ รู้อะไรใหม่? Kick อะไรไปใน long grass - Kick something into the long grass แล้ว Kick something to the curb ล่ะ? ... ไปต่อให้ได้ เดินต่อไป ออกจากความคุ้นชิน ลงมือทำอะไรใหม่ ๆ เพราะ If You Want Something You’ve Never Had, You’ve Got To Do Something You’ve Never Done.

ค่อย ๆ กลับมา หาเวลา ทำเวลา สร้างตารางเวลา แล้วก็ทำตามตารางเวลา ตัดกิจกรรมที่ไม่มีคุณค่า เพิ่มสมาธิกับการลงมือทำ เพิ่มความตั้งใจเพื่อที่จะดูความคิด รับรู้ความเป็นไปรอบ ๆ ตัวเรา เป็นส่วนหนึ่งของพลังงาน เคลื่อนไหว ถ่ายเท โอนอ่อนไปด้วยกัน สอดคล้อง กลมกลืน เหมือนที่เคยบอกกับตัวเองไว้ - หายใจเข้าให้สดชื่น หายใจออกให้สบาย ๆ ... หลับตาฝัน แล้ว ตั้งหน้าทำ

ความสุขอยู่ที่เราได้ลงมือทำ ความสบายอยู่ที่เราได้ทำตามที่คิดไว้ดีแล้ว ความสนุกอยู่ที่ได้พัฒนา เรียนรู้ หาความแปลกใหม่ เจออะไร ๆ ที่ไม่ใช่สภาพแวดล้อมเดิม ถึงจะไม่คุ้นเคยนัก ถึงจะขัดเขินบ้าง ก็แค่นั้นเอง ... ไม่ใช่เรา ทั้งหมดก็แค่ความคิดเท่านั้นเอง ส่วนรวมก็คือส่วนรวม คนอื่นก็คิดถึงเรื่องอื่น ไม่มีใครมาสนใจคิดถึงเรื่องเรา เพราะจริง ๆ ก็เป็นแบบนี้จริงๆ

ดีใจที่ได้เจอกันอีกครั้ง ดีใจที่ความเปลี่ยนแปลงนำสิ่งใหม่ที่ดีงามมาให้ <i class="fa fa-heart" style="color:#C38FD6"></i> ดีใจ และ ขอให้พวกเราและทุก ๆ คนได้มีความสุขทั่วกันไปตลอดกาลนานเทอญ
