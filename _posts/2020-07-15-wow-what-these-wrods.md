---
layout: post
title: "ลิ้นพันกัน"
image:
 path: https://source.unsplash.com/3qZnN_M45Ds
 caption: Photo by <a href="https://unsplash.com/@majomaya">Yan Laurichesse</a> on <a href="https://unsplash.com/">Unsplash</a>
date: 2020-07-15 T16:40:36+07:00
categories: workshop
tags: F426
---
วันนี้มาลองพูดจาสนุก ๆ กันดู ดูว่าใครจะลิ้นพันกัน หมายถึงพูดแล้วลิ้นพัน (ประมาณนั้น) ไม่ใช่ คน 2 คน หรือ หลาย ๆ คนเอาลิ้นออกมาพันกัน แต่ถ้าทุกคนพูดตามนี้คิดว่าน่าจะลิ้นพันกันแน่ ๆ - พูดอะไรน่ะเหรอ? ว่าแล้วมาลองกันเลย

- เช้าฟาดผัดฟัก เย็นฟาดฟักผัด
- ชามเขียวคว่ำเช้า ชามขาวคว่ำค่ำ
- ทหารถือปืนแบกปูนไปโบกตึก
- ยักษ์ใหญ่ไล่ยักษ์เล็ก ยักษ์เล็กไล่ยักษ์ใหญ่
- บริษัท กำจัด จำกัดมหาชน

อะไรแบบนี้เหมือนเคยเรียนในวิชาภาษาไทยกันมั๊ย? จะลองเอาที่ไม่เหมือนก็ได้นะ

- ยานัดหมอมีแก้ฝีแก้หิด ยานัดหมอชิดแก้หิดแก้ฝี
- กล้วยตานี ใบหวีเหี่ยว เหลือหวีเดียว หิ้วหวีไป หิ้วหวีมา
- หมีตาสอย หอยยายสี  หอยตาสี หมียายสอย
- ควายไล่ขวิดข้างขวา      คว้าขวานมาไล่ขว้างควายไป
- ควายขวางวิ่งวนขวักไขว่ (ซ้ำ) กวัดแกว่งขวานไล่ล้มคว่ำขวางควาย
- คุณยายกินลำไย น้ำลายยายไหลย้อย
- อาเฮียหลีไปหาอาหลีเฮีย  อาหลีเฮียไม่อยู่เจอแต่เมียของอาเฮียหลี
- ยายมีเลี้ยงหอย ยายมอยเลี้ยงหมี วันดีคืนดีหอยยายหมีกัดหมียายมอย

พักเรื่อง *หอย* มาออกต่างจังหวัดกันหน่อยมั๊ย? - ระนอง ระยอง ยะลา

> ที่จังหวัด ระนองระยองยะลา ได้มียักษ์ใหญ่ไล่ยักษ์เล็ก เพราะยักษ์เล็กจะกินข้าวกับ ผัดฟักแต่ฟักผัด เป็นของยักษ์ใหญ่ ระนองระยองยะลา จึงได้แต่หวาดวิตกว่า ยักษ์ใหญ่ไล่ยักษ์เล็กจะเข้าทำร้าย จึงส่งทหารถือปืนแบกปูนไปโบกตึกเพราะปูนโบกตึกที่ทหารถือปืนแบกมานั้น อาเฮียหลีพาอาหลีเฮียไปดูผี และยานัดหมอมีแก้ฝีแก้หิด อย่านัดหมอชิดแก้หิดแก้ฝี จึงกินมันติดเหงือก กินเผือกติดฟัน จึงพาบริษัท กำจัด จำกัดมหาชน ให้มากำจัด โดยวิธีที่จะทำคือ ชามเขียวคว่ำเช้าชาวขาวคว่ำค่ำ เพื่อเมื่อเช้ากินผัดฟักเย็นกินฟักผัด แล้วจึงบอกให้พ่อบอกกับแม่ว่าให้พี่ซึ่งเป็นน้องของคุณย่าให้หาปู่ที่เป็น ทวดของคุณลุงลูกแม่ยายของอาที่อยู่ระนองระยองยะลา ให้มาช่วยด่วน

![](https://source.unsplash.com/jBSTNenQxok)

*Photo by [Leonardo Toshiro Okubo](https://unsplash.com/@leookubo) on [Unsplash](https://unsplash.com)*

คราวนี้มาลิ้นพันกันแบบชาวต่างชาติดูบ้างนะ น่าสนุกดีนะ จริง ๆ อันนี้ไม่ค่อยพันแต่เอาไว้ขยับปาก ออกเสียง เป็นการอุ่นเครื่องก่อนร้องเพลงด้วย

> Mommy made me mash my M&M’s

จบด้วย:\\
Peter Piper picked a peck of pickled peppers\\
A peck of pickled peppers Peter Piper picked\\
If Peter Piper picked a peck of pickled peppers\\
Where’s the peck of pickled peppers that Peter Piper picked?

ส่วนอันนี้แถม:

> Betty Botter bought a bit of butter. “But,” she said, “this bit of butter’s bitter, But a bit of better butter mixed with this butter might just make my bit of bitter butter better.” So, Betty bought a bit of better butter to make her bitter butter better.
