---
layout: post
title: "เริ่มกันใหม่ หลังปีใหม่ หลังสงกรานต์"
image:
 path: https://source.unsplash.com/zepnJQycr4U
 caption: Photo by <a href="https://unsplash.com/@krisroller">Kristopher Roller</a> on <a href="https://unsplash.com/">Unsplash</a>
date: 2019-04-18 18:21:18 +07
categories: life
tags: Self-Development
---
ก่อนนอนคืนนี้มีความดีให้ทบทวน อยู่หลายอย่าง มีกิจกรรมต่างๆ ที่ทำได้สำเร็จลุล่วง ทำการงาน อ่านหนังสือ สวดมนต์ก่อนนอน จดบันทึก เรียนหนังสือ เรียนภาษา เก็บของ ขนข้าวของ เตรียมพื้นที่ เตรียมตัว เตรียมใจ พร้อมรับกับความเปลี่ยนแปลงใหม่ ที่กำลังเกิดขึ้น

ก่อนนอนคืนนี้มีเรื่องให้ทบทวน เรื่องที่ยังค้างคาและกวนใจ เรื่องที่ต้องตั้งใจปรับปรุง ให้ดียิ่งขึ้น เรื่องที่ต้องหมั่นฝึกรู้ หมั่นฝึกดู หมั่นฝึกตาม จิต-กาย-ใจ-จินตนาการ และความคิดอ่าน ที่จะส่งผลต่อการกระทำ ที่จะส่งผลต่ออนาคตที่กำลังเกิดขึ้น

ก่อนนอนคืนนี้รวบรวมความตั้งใจ ปล่อยพลัง สูดลมหายใจ ขอบคุณและระลึกถึงบุญคุณที่ยิ่งใหญ่ที่ได้มีชีวิตเกิดมา ขอบคุณผู้ให้กำเนิด-เลี้ยงดู อุ้มชูเกื้อหนุน ช่วยเหลือ ห่วงใยเอาใจช่วย สวดมนต์ให้พรให้อยู่ตลอดเวลา

ขอบคุณธรรมชาติที่ยิ่งใหญ่ ขอบคุณจักรวาลที่กว้างไกล ขอบคุณเพื่อนร่วมโลก และสัตว์น้อยใหญ่ ขอบคุณไปถึงทั่วทุกภูมิ ทุกภพ ทุกโลก ทุกชาติ ทุกพลัง ทุกความเป็นไป ก่อนนอนคืนนี้ขอให้นอนหลับฝันดี มีความสุขสวัสดี และก็ราตรีสวัสดิ์เอย
