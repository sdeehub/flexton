---
layout: post
title: "มาเริ่ม F426 สุดเจ๋งของปีนี้กัน"
image:
 path: 2019-01-25/joshua-rawson-harris-668614-unsplash.jpg
 caption: Photo by <a href="https://unsplash.com/@joshrh19">Joshua Rawson-Harris</a> on <a href="https://unsplash.com/">Unsplash</a>
date: 2019-01-25 14:56:44 +07
categories: workshop
tags: f426
---
เพิ่งได้อ่านบทความเรื่อง: [6 Simple Ways to Be Extraordinary Everyday](https://positiveprovocations.com/2019/01/23/6-simple-ways-to-be-extraordinary-everyday/?utm_source=feedburner&utm_medium=email&utm_campaign=Feed%3A+PositiveProvocations+%28Positive+Provocations%29) ของ Zeenat จบไป 'Wow!' น่าสนใจมากๆ ว่าแล้วก็ไม่รอช้ารีบเอาแรงบันดาลใจนี้มาจัดการทำ F426 ของพวกเราด้วยเรื่องนี้กัน - เริ่มกันตั้งแต่ต้นปีนี่ล่ะ ยังมีเวลาอยู่อีก 300 กว่าวัน ว่าแล้วก็มาทำทุกๆ วันให้สุดเจ๋งกันไปเลย ... พร้อมแล้วไปโลด!

**ข้อ (1) ฝันให้ไกล-ไปให้ถึง**

*ฝันให้ไกล* - ความฝันเป็นเรื่องง่ายและวิเศษที่สุดสำหรับมนุษย์เรา ลองปลดปล่อยจินตาการวาดฝันให้กับชีวิตของเราเอง อนาคตของเราจะเป็นยังไง ความสำเร็จที่เราต้องการจะมีรูปร่างหน้าตาเป็นแบบไหน - พลังงาน ความรู้สึก รอยยิ้ม อารมณ์ กลิ่นและสีสันที่แวดล้อมเราอยู่ในความฝันนั้นเป็นยังไง หลับตาฝันให้ชัดเจนให้มากที่สุด เอาให้ทุกโสตประสาทเปิดการรับรู้และจดจำสัมผัสกับจินตนาการความฝันนั้นให้ได้อย่างแม่นยำและคุ้นเคยที่สุด

![dreams-les-brown](https://res.cloudinary.com/sdees-reallife/image/upload/c_scale,w_600/v1548411486/dream-les-brown.jpg)

*ขอบคุณภาพประกอบจาก: [The Inspiring Journal](https://www.theinspiringjournal.com/10-highly-inspirational-les-brown-quotes-to-live-your-dreams/)*

ความฝันคือเรื่องง่ายๆ แต่เมื่อให้เราตั้งใจในการจินตนาการความฝัน คนส่วนใหญ่กลับกลัวที่จะมีฝัน - ไม่ต้องกลัวเลยที่จะฝันถึงความสำเร็จและเป้าหมายให้ไกลและใหญ่โต ลองฟังที่ Les Brown บอก หรือดูจากที่ อัลเบิร์ต ไอสไตน์ ว่าไว้ก็ได้: จินตนาการต่างหากที่สำคัญกว่าสิ่งอื่นใด

> Your dream was given to you. If someone else can’t see it for you, that’s fine, it was given to you and not them. It’s your dream. Hold it. Nourish it. Cultivate it. ~ Les Brown

ฝันให้ไกล และยิ่งใหญ่ แล้วดูแลความฝันของเราไว้ - ว่าแต่ฝันของเราจะเอาให้ใหญ่สักขนาดไหน? เอาให้เรารู้สึกตื่นเต้นทุกครั้งที่นึกถึง เอาให้เราอยากลืมตาตื่นขึ้นมาในตอนเช้าของทุกๆ วันแล้วทำความฝันนั้นให้เป็นจริงอย่างมีความสุขไปตลอดชีวิตของเรา เอาเท่านี้พอ

*ไปให้ถึง* - สำหรับการเดินทางจากความจริงไปสู่ความสำเร็จอย่างที่เราฝัน เราจะเริ่มกันจากตรงนี้ ตรงที่เราอยู่ เริ่มจากสิ่งเหล่านี้ สิ่งที่เรามี และก็มีความสุขกับการได้ลงมือในวันนี้ ค่อยๆ ทำไปตามความฝัน เริ่มจากกิจวัตรประจำวันเล็กๆ น้อยๆ ทำสิ่งที่เราลงมือทำได้และทำอย่างมีความสุข เพราะความสุขจะนำความสำเร็จมาสะสมไว้ให้ จากความสำเร็จเล็กๆ น้อย จะค่อยๆ เติบโตขึ้น เติบโตขึ้น และ เติบโตขึ้น

![Arthur Ashe](https://res.cloudinary.com/sdees-reallife/image/upload/c_scale,w_600/v1548413112/arthur-ashe.jpg)

*ขอบคุณภาพประกอบจาก: [BrightDrops](https://brightdrops.com/best-motivational-quotes)*

ตั้งใจให้ดี ลงมือทำไปในทิศทางที่ถูกที่ควร เมื่อเกิดความลังเลสงสัยให้หาความรู้เพิ่มเติม ให้หาต้นแบบของความสำเร็จ หรือถ้าคิดว่ามีอะไรที่ไม่ถูกต้องก็ให้หยุดพัก แล้วลองกลับไปตรวจสอบกับหลักการและเครื่องยืดเหนี่ยวจิตใจของเรา - ศาสนาและศรัทธาที่บริสุทธิ์จะคอยชี้ทางที่ถูกที่ควรให้เราเสมอ

**ข้อ (2) รักตัวเอง-เป็นตัวเอง**

*รักตัวเอง* - เปิดรับและให้ความรักในทุกๆ อย่างที่เป็นตัวเรา ร่างกาย จิตใจ วิญญาณ รากเหง้า ความคิด ความสุข ความเศร้า ประสบการณ์ที่ดี หรือแม้แต่ประสบการณ์ที่ผิดพลาด สิ่งที่เราชอบเกี่ยวกับตัวเรา หรือแม้แต่บางส่วน บางอย่างที่เราไม่ชอบเกี่ยวกับตัวเรา ขอให้อดทนและอ่อนโยนกับตัวเราเอง เปิดใจเพื่อที่จะรักตัวเราเองให้ได้มากที่สุด ในแบบที่ไม่เคยเป็นมาก่อน และเพิ่มความรักนั้นเข้าไปในทุกๆ วัน เพราะผลลัพธ์ของความรักนั้นยิ่งใหญ่และมหัศจรรย์ได้อีกมาก

> You, yourself, as much as anybody in the entire universe, deserve your love and affection. ~ Buddha

*เป็นตัวเอง* - เชื่อมั่นและมีความศรัทธาในตัวของเราเอง มีความบริสุทธิ์ใจให้กับการเป็นตัวเองของเราให้มากที่สุด เพราะเมื่อถึงตรงนั้นเราจะสุภาพอ่อนน้อม ไม่มีความจำเป็นและไม่มีการเปรียบเทียบตัวเราเองกับผู้อื่นใด ไม่ว่าจะเป็นเรื่องใดๆ ก็ตาม ทุกคนล้วนมีความแตกต่างและมีความเป็นเอกลักษณ์เฉพาะตัวที่โดดเด่นเป็นของตัวเองอยู่แล้วด้วยกันทั้งนั้น

![Bruce Lee](https://res.cloudinary.com/sdees-reallife/image/upload/c_scale,w_600/v1548430034/bruce-lee.jpg)

*ขอบคุณภาพประกอบจาก: [iB - Inspiration Boost](https://www.inspirationboost.com/tag/motivational-quotes-2/page/3)*

**ข้อ (3) เรายิ้มก่อน-คลายกอดทีหลัง**

*เรายิ้มก่อน* - ให้เราเป็นคนเริ่มต้นที่จะยิ้มทักทายผู้อื่นและสิ่งต่างๆ รอบๆ ตัวเราก่อน อย่างเป็นมิตร ทำอย่างมีความสุขด้วยรอยยิ้มที่สดใส บริสุทธิ์ จริงใจ แบบเดียวกับรอยยิ้มของเด็กทารก พลังของความรู้สึกดีจะส่งผ่านจากตัวเราออกไป ไม่ต้องรีรอหรือกังวลใจ เพราะรอยยิ้มนั้น คือสิ่งเล็กน้อยที่ดีที่สุดที่เราสามารถจะใช้ส่งผ่านความรู้สึกดีๆ ให้กับผู้อื่น และสิ่งอื่นๆ รอบตัวได้อย่างมีประสิทธิภาพ

![Hug Unsplash](https://res.cloudinary.com/sdees-reallife/image/upload/c_scale,w_800/v1548416413/christiana-rivers-217056-unsplash.jpg)

*Photo by [Christiana Rivers](https://unsplash.com/@christiana) on [Unsplash](https://unsplash.com/)*

*คลายกอดทีหลัง* - การกอดที่เต็มใจระหว่างคน 2 คนเป็นสัมผัสการรับรู้และให้ความรู้สึกที่ดีอยู่เสมอในทุกๆ ครั้งของการกอด แต่เราสามารถที่จะทำให้การกอดของเรานั้นพิเศษมากขึ้นอีกได้ ถ้าเราจะไม่เป็นคนที่ละมือออกจากอ้อมกอดนั้นก่อน - เรากอด และรอให้อีกฝ่ายละมือออกก่อน และอีกสักเดี๋ยวจากนั้นเราค่อยละมือออกตาม คำแนะนำนี้จำไม่ได้ว่าอ่านเจอมาจากที่ไหน แต่ลองทำดูจะรู้สึกได้เหมือนว่านั่นคือการกอดของเรา ที่ตั้งใจและกอดเพื่อให้อีกฝ่ายได้รู้สึกดีมากขึ้น

มาถึงตรงนี้ - เอาล่ะคราวนี้ก็ถึงเวลาที่เราจะมาดูว่าทั้งหมดที่ว่ามานี้จะเป็นจริงมั๊ย มาเริ่มหัดใช้ชีวิตแบบ Extraordinary กันได้เลย ลองดูกันนะ ตั้งใจ ทำให้ได้อย่างสม่ำเสมอแล้วคอยดูว่าผลลัพธ์จะทำให้ชีวิตพวกเราเจ๋งขึ้นไปขนาดไหน - *Extraordinary: going beyond what is usual, regular, or customary ([Merriam Webster](https://www.merriam-webster.com/dictionary/extraordinary))*
