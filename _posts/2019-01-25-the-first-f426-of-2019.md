---
layout: post
title: "มาเริ่ม F426 แรกสุดเจ๋งของปีนี้กัน"
image:
 path: https://res.cloudinary.com/sdees-reallife/image/upload/c_scale,w_1024/v1548404779/joshua-rawson-harris-668614-unsplash.jpg
 caption: Photo by <a href="https://unsplash.com/@joshrh19">Joshua Rawson-Harris</a> on <a href="https://unsplash.com/">Unsplash</a>
date: 2019-01-25 14:56:44 +07
categories: workshop
tags: f426
---
เพิ่งได้อ่านบทความเรื่อง [6 Simple Ways to Be Extraordinary Everyday](https://positiveprovocations.com/2019/01/23/6-simple-ways-to-be-extraordinary-everyday/?utm_source=feedburner&utm_medium=email&utm_campaign=Feed%3A+PositiveProvocations+%28Positive+Provocations%29) ของ Zeenat จบไป - พูดได้แค่คำว่า **'ว้าว!'** น่าสนใจมาก ว่าแล้วก็ไม่รอช้ารีบเอาแรงบันดาลใจที่ได้มาจัดการทำ F426 ของพวกเราด้วยเรื่องนี้กัน เริ่มกันตั้งแต่ต้นปีนี่ล่ะ ยังมีเวลาอยู่อีก 300 กว่าวัน ว่าแล้วก็มาทำทุกๆ วันให้สุดเจ๋งกันไปเลย ... พร้อมแล้วไปโลด!

**ข้อ (1) ฝันให้ไกล-ไปให้ถึง**
*ฝันให้ไกล* - ความฝันเป็นเรื่องง่ายและวิเศษที่สุดสำหรับมนุษย์เรา ลองปลดปล่อยจินตาการวาดฝันให้กับชีวิตของเราเอง อนาคตของเราจะเป็นยังไง ความสำเร็จที่เราต้องการจะมีรูปร่างหน้าตาแบบไหน - พลังงาน ความรู้สึก รอยยิ้ม อารมณ์ สีสันที่แวดล้อมเราเป็นยังไง หลับตาฝันให้ชัดเจนที่สุด เอาให้รับรู้ได้อย่างแม่นยำในการรับรู้ทั้งหมดของตัวเรา

![dreams-les-brown](https://res.cloudinary.com/sdees-reallife/image/upload/c_scale,w_600/v1548411486/dream-les-brown.jpg)

*ขอบคุณภาพประกอบจาก:* [The Inspiring Jpurnal](https://www.theinspiringjournal.com/10-highly-inspirational-les-brown-quotes-to-live-your-dreams/)

ไม่ต้องกลัวเลยที่จะฝันให้ไกลและใหญ่โต - ทำไม? ฟังจาก Les Brown หรือดูจาก อัลเบิร์ต ไอสไตน์ ก็ได้จำได้มั๊ย จินตนาการต่างหากที่สำคัญกว่าสิ่งอื่นใด

> Your dream was given to you. If someone else can’t see it for you, that’s fine, it was given to you and not them. It’s your dream. Hold it. Nourish it. Cultivate it. ~ Les Brown

ฝันให้ไกล และยิ่งใหญ่ - เอาสักขนาดไหน? เอาให้เรารู้สึกตื่นเต้นทุกครั้งที่นึกถึง เอาให้เราอยากตื่นลืมตาขึ้นมาในตอนเช้าของทุกๆ วันแล้วทำความฝันนี้ให้เป็นจริงอย่างมีความสุขไปตลอดชีวิตของเรา เอาเท่านี้พอ

*ไปให้ถึง* - เริ่มจากตรงนี้ที่เราอยู่ เริ่มจากสิ่งเหล่านี้ที่เรามี และก็มีความสุขกับการได้ลงมือทำตามความฝัน เริ่มจากกิจวัตรประจำวันเล็กๆ น้อยๆ ทำสิ่งที่เราลงมือทำได้และทำอย่างมีความสุข เพราะความสุขจะนำความสำเร็จมาสะสมให้จากสิ่งเล็กน้อย ค่อยๆ เติบโตขึ้น เติบโตขึ้น และ เติบโตขึ้น

![Arthur Ashe](https://res.cloudinary.com/sdees-reallife/image/upload/c_scale,w_600/v1548413112/arthur-ashe.jpg)

*ขอบคุณภาพประกอบจาก:* [BrightDrops](https://brightdrops.com/best-motivational-quotes)

ตั้งใจให้ดี ไปในทิศทางที่ถูกที่ควร เมื่อเกิดความลังเลสงสัยให้หาความรู้เพิ่มเติม ให้หาต้นแบบของความสำเร็จ หรือถ้าคิดว่ามีอะไรที่ไม่ถูกต้องก็ให้หยุดพัก แล้วกลับไปยืดหลักการ และคุณธรรมที่เรานับถือ

**ข้อ (2) รักตัวเอง-เป็นตัวเอง**
*รักตัวเอง* - ในทุกอย่างที่เราเป็น ร่างกาย จิตใจ วิญญาณ รากเหง้า หรือแม้แต่ประสบการณ์ความผิดพลาด หรือแม้แต่บางส่วน บางอย่างที่เราไม่ชอบเกี่ยวกับตัวเรา ขอให้อดทนและอ่อนโยนกับตัวเราเอง เปิดใจเพื่อที่จะรักตัวเราเองให้ได้มากที่สุด ในแบบที่ไม่เคยเป็นมาก่อน และเพิ่มความรักนั้นเข้าไปในทุกๆ วัน

> You, yourself, as much as anybody in the entire universe, deserve your love and affection. ~ Buddha

*เป็นตัวเอง* - เชื่อมั่นและมีความศรัทธาในตัวของเราเอง มีความบริสุทธิ์ใจให้กับการเป็นตัวเองของเราให้มากที่สุด เมื่อถึงตรงนั้นเราจะสุภาพอ่อนน้อม ไม่มีการเปรียบเทียบตัวเราเองกับผู้อื่นใด ไม่ว่าจะเป็นเรื่องใดๆ ก็ตาม ทุกคนล้วนมีความแตกต่างและมีความเป็นเอกลักษณ์เฉพาะตัวที่โดดเด่นเป็นของตัวเราเองอยู่แล้ว

![Bruce Lee](https://res.cloudinary.com/sdees-reallife/image/upload/c_scale,w_600/v1548415196/Quotefancy-24564-3840x2160.jpg)

*ขอบคุณภาพประกอบจาก:* [Quotefancy](https://quotefancy.com/quote/21900/Bruce-Lee-Always-be-yourself-express-yourself-have-faith-in-yourself-do-not-go-out-and)

**ข้อ (3) ยิ้มให้ก่อน-ออกจากอ้อมกอดทีหลัง**
*ยิ้มให้ก่อน* - เริ่มต้นทักทายผู้อื่นและสิ่งต่างๆ รอบๆ ตัวก่อนอย่างเป็นมิตร ทำอย่างมีความสุขด้วยรอยยิ้มที่สดใส บริสุทธิ์ จริงใจ แบบเดียวกับรอยยิ้มของเด็กทารก พลังของความรู้สึกดีจะส่งผ่านจากตัวเราออกไป ไม่ต้องรีรอหรือกังวลใจ เพราะนั่นคือเรื่องเล็กน้อยที่ดีที่สุดที่เราสามารถจะส่งผ่านความรู้สึกดีๆ ให้กับผู้อื่น และสิ่งอื่นๆ รอบตัวได้

![Hug Unsplash](https://res.cloudinary.com/sdees-reallife/image/upload/c_scale,w_800/v1548416413/christiana-rivers-217056-unsplash.jpg)

*Photo by [Christiana Rivers](https://unsplash.com/@christiana) on [Unsplash](https://unsplash.com/)

*ออกจากอ้อมกอดทีหลัง* - คำแนะนำนี้จำไม่ได้ว่าอ่านเจอมาจากที่ไหน แต่เมื่อลองทำดูแล้วก็รู้ว่า ได้ทำให้เรารู้สึกว่าอ้อมกอดนั้นอบอุ่นมากขึ้น อ้อมกอดนั้นรู้สึกดีขึ้น และอ้อมกอดนั้นก็มีความหมายสำหรับเราและผู้ที่กอดเรามากขึ้นด้วย

เอาล่ะคราวนี้ก็ถึงเวลาที่เราจะมาดูว่าทั้งหมดที่ว่ามานี้เป็นจริงมั๊ย มาเริ่มทดลองใช้ชีวิตแบบ Extraordinary กันได้เลย ลองดูนะ

*Extraordinary - going beyond what is usual, regular, or customary ([Merriam Webster](https://www.merriam-webster.com/dictionary/extraordinary))*
