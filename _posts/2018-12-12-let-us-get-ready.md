---
layout: post
title: "ปรับตัวให้ได้ ตั้งใจให้ดี"
image:
 path: 2018-12-12/SAM_2968.JPG
 caption:
date: 2018-12-12 10:50:06 +0700
categories: culture
tags: Self-Development
---
ปีใหม่ใกล้เข้ามาแล้ว - เป็นธรรมดาในช่วงนี้ที่กำลังจะหมดปีเก่า และเดินทางเข้าใกล้ปีใหม่ เราต้องมาทบทวนเรื่องราวต่างๆ ที่ได้ทำลงไป เรียนรู้เปิดใจกับสิ่งที่เกิดขึ้น นั่นคือผลของการกระทำ ไม่ว่าจะเป็นผลดีหรือไม่ก็ตาม

ในกรณีที่เกิดผลดีก็ดีแก่ใจ ให้รู้จักชื่นชม ขอบคุณ ขอบใจ ตัวเราเอง ผู้คนและทุกสรรพสิ่งที่มีส่วนเกี่ยวข้องในความดีงาม ในความสำเร็จ ในความพยายามที่ให้ผลออกมาในทางที่ดี ส่วนถ้าผลของการกระทำไหนที่ได้ออกมาไม่ดี ก็ต้องยอมเปิดใจ เปิดหู เปิดตา ทบทวนและยอมรับ เรียนรู้ศึกษาไว้เป็นบทเรียน ถ้าหากผลีกเลี่ยงได้ก็ให้หลีกเลี่ยงไป แต่ถ้าต้องทำซ้ำก็จะได้มีแนวทางที่ดีขึ้น เก่งขึ้น ถูกต้องมากยิ่งขึ้น ซึ่งความเปลี่ยนแปลงก็เกิดมาจากการเรียนรู้ในบทเรียน ในข้อผิดพลาดที่ได้ทำลงไปนั่นเอง

> The secret of change is to focus all of your energy, not on fighting the old but on building the new ~ Dan Millman

หลักการที่เห็นว่าสำคัญสำหรับการปรับตัว และตั้งใจให้การเข้าสู่ปีใหม่ จะได้นำมาซึ่งความสำเร็จ ความเจริญรุ่งเรืองทั้งกับตัวเรา กับผู้คนที่เรารัก กับผู้คนในชุมชน กับสังคมของเรา และ กับชีวิตและความเป็นไปที่มีความสอดคล้องกันไป โดยทั่วถึงแก่ทุกสรรพสัตว์และทุกสรรพสิ่งต่างๆ นั้น

1. ควรจะเริ่มด้วยการมีศีลที่ละเอียดและบริสุทธิ์ - เพียง 5 ข้อพื้นฐาน เมื่อเราตั้งใจแล้ว ตั้งมั่นแล้ว ก็ให้ปรับตัว ปรับกิจกรรมที่ทำ ปรับการใช้ชีวิตให้สอดรับไปกับศีล จะยากหรือง่ายก็ต้องทำ ด้วยความอดทนและอ่อนโยนกับตัตัวเราเอง

2. ฝึกทำสมาธิ ภาวนา - อยู่กับการรู้ตัว รู้ความคิด รู้อารมณ์ ของเราเอง เริ่มจากตรงนี้ตั้งใจเอาให้ทัน ตามให้ทัน ที่เหลือจากนั้นหากจะระงับอารมณ์ หากจะแก้ทางความคิดมิชอบ หากจะปรับตัวใหม่ หรือให้ต้องปล่อยวาง ก็ค่อยว่ากัน

3. อ่านหนังสือ - เป็นกิจกรรมที่ดีที่ช่วยส่งเสริม เพิ่มความรู้ เพิ่มมุมมองให้กับตัวเรา ได้อย่างลึกซึ้งไปพร้อมๆ กันกับการเสริมสร้างสมาธิและจินตนาการ ให้กับตัวเราได้เป็นอย่างดีที่สุด

4. ออกกำลังกาย - เพราะเราต้องการพลัง เราต้องการความกระปี้กระเปร่า การออกกำลังกายนั้นสำคัญ ถึงจะเหนื่อยแต่ก็ช่วยให้ร่างกายได้รับพลังงานกลับเข้ามา ช่วยให้เราแข็งแรงและสดชื่นได้เป็นอย่างดี

5. ตื่นนอนแต่เช้า - ด้วยความเบิกบาน ด้วยความขอบคุณ ด้วยความยินดีและสงสัยใคร่รับรู้ในความสำเร็จของวันใหม่ ของชีวิตใหม่ ที่กำลังจะเกิดขึ้น เราอยู่กับวันนี้ เราอยู่กับตอนนี้ เราอยู่กับความสำเร็จและการเปลี่ยนแปลงในขณะนี้

![Each morning](https://res.cloudinary.com/sdees-reallife/image/upload/e_shadow:40/v1544590388/morning-of-new-life.jpg)

*ขอบคุณภาพประกอบจาก:* [QUOTESGRAM](https://quotesgram.com/uplifting-buddha-quotes/)

จากข้อต่างๆ เหล่านี้ถึงไม่มากมาย แต่ว่าการปรับตัวให้ได้ และตั้งใจทำให้ดีนั้น ก็เป็นเรื่องที่ต้องฝึกและพากเพียรอยู่มากเช่นกัน หมั่นอดทนและอ่อนโยนกับตัวเรา ทำให้ดีที่สุด เพราะเมื่อทำนั่นย่อมแน่นอนว่า ผลสำเร็จก็ได้เกิดขึ้นแล้วในการเปลี่ยนแปลง และในกระบวนการนั่นเอง

> Everything in this world is easier said than done, nothing worth having comes easily, stop making excuses and start making positive changes.

ขอพวกเราทุกคนได้ลงมือทำ และได้พบกับความสำเร็จ เจริญรุ่งเรืองด้วยกันทุกคน ในวันใหม่นี้ ในปีใหม่นี้ และตลอดไปนี้เทอญ - สวัสดี
