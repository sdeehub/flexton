---
layout: post
title: "It's OK!"
image:
 path: 2018-11-09/FB_IMG_1537780738902.jpg
 caption: F426 at Muchroom Coworking Space
date: 2018-11-09 12:58:14 +0700
categories: culture
tags: f426
---
สิ่งที่กำลังทำในตอนนี้คือตั้งใจบอกกับตัวเองให้ได้ว่า It's Ok! - ทุกอย่างยังเป็นอยู่และก็คงต้องเป็นไป ทุกอย่างเกิดขึ้นและทุกอย่างก็เปลี่ยนไป ไม่มีอะไรหยุดนิ่ง ไม่มีอะไรแน่นอน แต่ก่อนอื่นสำหรับในตอนนี้ ในเวลานี้ ลองบอกกับตัวเราเองให้ได้ว่า It's Ok!

> It's Okay not to be Okay.

บ่ายแล้วยังไม่ได้กินข้าว ตอนนี้เข้าหน้าหนาวแต่เมื่อเช้าฝนดันตก ผ้าที่ซักตากไว้ยังไม่ได้แดด ร่มที่เตรียมวางไว้แต่ก็ไม่ได้หยิบมา ความคิดวนเวียนกลับมาที่บ่ายแล้วยังไม่ได้กินข้าว(อีกครั้ง) ว่าแล้วนั่งฝันถึงอาหารหวานคาว เรื่องราวเกิดขึ้นในหัวสมองมากมาย ตามดูต่อไป? หรือจะกลับไปทำงานได้แล้วซะที ทำแบบนี้แล้วชีวิตนี้จะเป็นยังไง ถามให้ชัด ให้แน่ๆ ใหม่ ว่าทำแบบนี้แล้วชีวิตจะดีขึ้นได้ยังไง - ก็บอกแล้วไง วันนี้แค่ให้บอกว่า It's Ok!

นานแค่ไหนที่ไม่ได้ทำอะไรบางอย่าง อย่างเช่นอะไร ก็เช่นหนีออกไปไหนไกลๆ ไปนั่งลงกลางถนนว่างๆ นอนลงไปบนสนามหญ้า หลับตาหรือลืมตาก็จำไม่ได้ มองฟ้า มองเมฆ มองทะเล มองหาดทราย มองปูไต่ก้อนหิน มองเต่ากินผักบุ้งทะเล ฟังเสียงคลื่น ฟังเสียงลม อยากได้ยินคำชมอะไรบ้างก็ได้ ทำงานเก่ง ขยัน ว่องไว หรืออยากร้องไห้เวลาที่ไม่อยากบอกใคร ทำไมวันๆ ถึงได้วุ่นวายซะขนาดนี้ สงสัยว่าทำยังไงปลายปีนี้จะปิดยอดได้ เป้าที่เคยตั้งไว้ ไหนล่ะเป้า? - ไม่รู้ ไม่เห็น ไม่เน้นที่เป้า ตอนนี้แค่ให้เราบอกตัวเองให้ได้ว่า It's Ok!

แล้วถ้าไม่ Ok แล้วเราจะเป็นยังไง แล้วถ้านายเรียกเข้าไปหา แล้วนายถามหาเป้า? แล้วถ้านายบอกเอาตัวเลขมาดูดิ เอาแผน เอายอดขาย เอาหัวใจออกมาบี้ เอาคำพูดแบบนี้มาปั่นหัวให้ขยัน เร่งให้ทำยอดกันทุกวัน แต่ทำมันจริงๆ เพื่ออะไร ยิ้มแต่ไม่ตอบนายได้มั๊ย เปลี่ยนเรื่องไปดีกว่า เอาว่าวันนี้วันศุกร์เลิกงานแล้วจะแวะไปเที่ยวไหน อยากไปเดินให้สบายใจ อยากกินอะไรอร่อยๆ ให้สบายตัว กินแบบไม่ต้องกลัวว่าน้ำหนักจะขึ้นมาสักเท่าไหร่ ทำแบบนี้จะได้มั๊ย? อยากแบบนี้ได้ทั้งหมดมั๊ย? - ได้หรือไม่ได้ ตอนนี้ขอให้บอกตัวเองว่า It's Ok!

หลับตาแล้วนอนลง หรือจะนั่งตัวตรง ตัวงอก็ทำได้ เอาอะไรที่เกิดขึ้นมาเป็นตัวตั้ง แล้วก็เอาอะไรๆ อะไรๆ ปล่อยให้เกิดไป หรือก็ปล่อยอะไรๆ ให้ไม่เกิดบ้าง เอายอดขายไม่ถึงเป้ามานั่งดู หายใจเข้า/หายใจออก แล้วมันเศร้า เราเศร้าใจ ชีวิตเราเศร้าใจ เบื่อแล้วอยากลาออกหางานใหม่ เบื่อแล้วถ้าตกงานไปแล้วจะเอาอะไรกิน เหนื่อย/เบื่อ/เศร้า/แย่ - แต่แค่ไหนอะไรก็ได้ แต่จำได้มั๊ย? วันนี้ ตอนนี้ ให้ตั้งใจบอกกับตัวเองว่า ไม่เป็นไร หรือจะเป็นอะไร แต่อะไรก็ได้ เป็น/ไม่เป็นก็ได้ แค่บอกกับตัวเองไว้ ว่า It's Ok! ไม่มีคำตอบว่าทำไปทำไม ไม่มีคำถามอะไรให้ต้องช่วยกันคิด ไม่มีวิธีการ ไม่มีสูตรสำเร็จ ไม่มีคำแนะนำ ไม่มีมุกขำๆ

![I'm OK](https://res.cloudinary.com/sdees-reallife/image/upload/c_scale,w_300/v1541747750/12747508325_f612ded243_z.jpg)

ไม่มี ไม่มีอะไรทั้งนั้น - หรือจะมีสลับไม่มี หรือจะมีบ้างไม่มีบ้าง หรือจะลองร้องเป็นเพลงดูบ้าง ... จะจ้างสักพัน ฉันก็ไม่หันไปมอง ... ลองดู - It's Ok! ไม่ได้หุ่นสวยหน้าใสเหมือนคนอื่นทั่วๆ ไป ก็ - It's Ok! ทำอะไรก็ล้มเหลว ทำอะไรก็ failed ก็ - It's Ok! เธอจะรักฉันมั๊ย? หรือเธอจะมีรักใหม่ ก็ - It's Ok! ถ้าจะพอก็พอ แต่ถ้าจะยังไม่พอก็ - It's Ok! เลิกงานวันนี้ เลิกงานวันพรุ่งนี้ ลาออกซะเย็นนี้ ก็ - It's Ok! อะไรๆ ก็เป็นไปได้ อะไรๆ เกิดแล้วก็ตายได้ ยังหายใจเข้าไป ก็ยังหายใจออกมาได้ - สิ่งที่กำลังทำในตอนนี้คือตั้งใจบอกกับตัวเองให้ได้ว่า **It's Ok!**
