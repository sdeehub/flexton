---
layout: post
title: "ความหวังสุดท้ายของใครสักคน"
image:
 path: https://source.unsplash.com/PgoamTN42kE
 caption: Photo by <a href="https://unsplash.com/@afterdesign">Rafał Malinowski</a> on <a href="https://unsplash.com/">Unsplash</a>
date: 2018-11-14 08:19:28 +0700
categories: life
tags: confession
---
ถึงตรงนี้เราอาจจะสงสัยว่าทั้งหมดที่เกิดขึ้นคืออะไร? การคิดทบทวนไม่ได้ให้คำตอบอะไรที่เป็นประโยชน์ได้เลยหรือนั่น ทั้งหมดก็แค่สำนวนภาษาและความพยายามที่จะอธิบายหรือเบี่ยงเบน หรืออธิบายให้มากมายกว่าที่เป็นจริงในทุก ๆ ด้าน ~ คำอธิบายมักจะมีคุณสมบัติเฉพาะตัวเช่นนั้นเป็นธรรมดา

ถ้าพวกเรายอมที่จะรับคำอธิบายแล้วเดินทางต่อไป ลึกและบอบช้ำ ยอมที่จะลึกและบอบช้ำลงไปให้มากกว่านั้น เดินต่อไป สูดลมหายใจ ตั้งใจมองแบบไม่ตั้งใจ แล้วก็หยุดเพื่อดูลมหายใจ ลึกและยาว เข้าข้างในและปล่อยออกไป ถึงที่สุดแล้วนั่น ตรงนั้นอาจจะเป็นเหมือนอย่างที่ว่า ~ นั่นอาจจะเป็นความหวังสุดท้ายของใครสักคนจริง ๆ ก็ได้

สิ่งที่พวกเราเพิ่งเหยียบย่ำ เพิ่งเหยียบย่ำผ่านมันไป อาจจะตั้งใจหรือไม่ได้ตั้งใจ ระวังแล้วแต่พลาดหรืออาจจะไม่ได้ระวังแต่ก็ไม่ได้ตั้งใจ เมื่อคำอธิบายทั้งหมดถือว่าใช้การได้ และผลลัพธ์คือความหวังสุดท้ายของใครสักคนได้พังปุ่นปี้ไม่มีชิ้นดีให้เหลืออะไรไว้อีกเลย ~ และถึงทั้งหมดนั่นจะเป็นความจริงเกิน 100% ก็ตาม

เมื่อพวกเราใช้ตัวเลขที่เป็น % ขอให้พวกเรารู้ไว้ว่าตัวเลขพวกนั้นถึงจะมากมายแต่ก็ไม่ได้เกินเลยความเป็นหนึ่งเดียวไปเลย เพราะแบบนี้ล่ะนะ พวกเราจึงไม่เคยได้คะแนนกันเลยถ้าจะเขียนประโยคในภาษาอังกฤษแล้วคิดว่านั่นคือพหูพจน์ แต่ฟังดูอาจจะไม่เป็นเรื่องใช่มั๊ย? ~ แต่ถ้าทั้งหมดนี้ก็คือความหวังครั้งสุดท้ายของใครบางคนนั้นเหมือนกันล่ะ

> Never deprive someone of hope, It might be all they have. ~ H. Jackson Brown Jr.

ความหวังสุดท้ายของใครสักคนช่างมีค่ามากมายเหลือเกิน แน่นอนว่าค่ามากมายนั้นก็เพื่อสำหรับใครสักคน บางทีนั่นอาจจะไม่ใช่เรื่องที่มีความเกี่ยวข้องอะไรกับใครคนใดอื่น ๆ เลย เพียงแต่นะถ้าพวกเราได้ลองกลับมาทบทวนดู จะตั้งใจหรือไม่ ~ บางทีเราอาจได้ทำลายความหวังสุดท้ายของใครต่อใครไปแล้วมากมาย

> หรืออาจจะแค่เพียงสักครั้งเดียว

แค่เพียงสักครั้งเดียว แต่นั่นก็ถือว่ามากเกินพอแล้ว ใช่! แค่สักครั้งก็มากเกินไปที่จะกักขังตัวเราไว้ ~ ได้ตลอดกาล

![Forgiveness](https://res.cloudinary.com/sdees-reallife/image/upload/c_scale,e_shadow:40,w_600/v1542160313/forgiveness.jpg)

*ขอบคุณภาพประกอบจาก: [QUOTESGRAM](https://quotesgram.com/forgiveness-relationship-quotes/)*
