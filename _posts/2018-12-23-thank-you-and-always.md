---
layout: post
title: "ขอบคุณและมองหาสิ่งดีๆ"
image:
 path: 2018-12-23/buddha-quotes-karma-zen-quotes-spirituality.jpg
 caption:
date: 2018-12-23 08:41:05 +07
categories: culture
tags: f426
---
ในครั้งนี้มีแบบฝึกหัดสำหรับตัวของเราเองที่น่าสนใจ เป็นการปรับ-เปลี่ยนที่ต้องท้าทายตัวเราเองอยู่พอสมควรทีเดียว เมื่อได้ลองทำให้เป็นนิสัยก็คิดว่าจะให้ประโยชน์มากมายต่อแนวคิดและการใช้ชีวิตประจำวันของตัวเราเอง เป้าหมายเริ่มต้นก็เพื่อให้ได้ตรวจสอบตัวเรา เพื่อขัดเกลาตัวเราเอง หรือเพื่อทุเลาความรู้สึกด้านลบต่างๆ ของเรานั่นเอง ส่วนเป้าหมายระยะยาวก็เพื่อเปลี่ยนแปลงและสร้างลักษณะนิสัยให้ชีวิตห้อมล้อมไปด้วยมุมมองของความดีงาม

> You can never conquer the mountain. You can only conquer yourself. ~ Jim Whittaker

แบบฝึกหัดที่ว่านี้ก็คือ การขอบคุณและมองหาสิ่งดีๆ จากในทุกๆ สิ่ง ในทุกๆ เหตุการณ์ ในทุกๆ ด้านของความนึกคิดและการรับรู้ตัวของเรา - โดยธรรมดาแล้วไม่ว่าจะมีเหตุการณ์ใดได้เกิดขึ้น ไม่ว่าจะมีความคิดอะไรได้ผุดขึ้นมา ไม่ว่าจะมีอารมณ์ใดๆ มากระทบให้เกิดความรู้สึกรับรู้ เป็นธรรมดาที่ตัวเราจะต้องตอบสนอง และการตอบสนองก็มักจะมุ่งไปจดจ่ออยู่ที่ผล

ถ้าผลดีก็ดีใจ เรื่องทุกอย่าง เหตุการณ์ทั้งหมดก็ถูกใจ แต่ถ้าผลไม่ดีไม่ถูกใจเราก็มักจะหงุดหงิด หรือมากกว่านั้นไปก็จะกลายเป็นไม่สบายใจ และก็อาจจะเกิดเป็นการโกรธเคืองต่อผลของเรื่องที่เกิดขึ้นมานั้นได้ - ทีนี้มาลองดูกันว่าจะเป็นยังไงถ้าเราลองตั้งใจใหม่ พยายามใหม่ เห็นอะไรๆ ตามความเป็นจริง ซึ่งก็เป็นเรื่องที่ถูกที่ควรอยู่แล้ว เรื่องที่ดีเราก็รู้ว่าดี เรื่องที่ไม่ดีเราก็รู้ว่าไม่ดี

> You may not be able to control every situation and its outcome, but you can control your attitude and how you deal with it.

แต่สำหรับเรื่องที่เราคิดว่าไม่ดีตรงนี้ จะขอให้เราทำเป็นพิเศษเพิ่มขึ้นมาด้วยแบบฝึกหัดนี้ คือ สำหรับเรื่องที่เราคิดว่าไม่ดี ที่เมื่อได้เกิดขึ้นแล้ว เราก็ยังยืนยันที่จะขอบคุณในเรื่องนั้นที่ได้เกิดขึ้น และก็ให้เรามองหาสิ่งดีๆ ให้เกิดอยู่ในความรู้สึกของเรา มองหาสิ่งที่ดีในผลของการเกิดขึ้นนั้น เราอาจจะไปห้ามเหตุต่างๆ ไม่ให้ส่งผลไม่ได้ แต่ที่สำคัญคือเราสามารถควบคุม ฝึกฝน และเรียนรู้ ปรับเปลี่ยนมุมมอง-วิธีคิดของเราได้

![Buddha Quote](https://res.cloudinary.com/sdees-reallife/image/upload/v1545656513/Inspirational-Quotes-on-Buddhism-Inspiring-Buddhist-Quotes-Motivational-Uplifting-Buddha-Quotes.jpg)

ไม่ว่าเรื่องนั้นสิ่งนั้น ผลของสิ่งนั้นจะเป็นเช่นไร ลองคิดเป็นเกมว่าเราจะขอบคุณและมองหาสิ่งดีๆ จากเรื่องนั้นสิ่งนั้นได้อย่างไร
